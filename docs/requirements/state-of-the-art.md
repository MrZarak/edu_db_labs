# Аналіз предметної області

## Вступ

У поданому документі досліджуються системи управління експертними опитуваннями. Проводиться аналіз предметної області,
висвітлюються базові поняття у галузі опитувань, розглядаються підходи та методи вирішення задач, проведена та
проаналізована порівняльна характеристика існуючих засобів вирішення завдань.

## Основні визначення

### Опитування

**Опитування** — це метод збору соціологічної інформації про досліджуваний об'єкт під час безпосереднього (усне опитування,
інтерв'ю) або опосередкованого (письмове опитування, анкетування) спілкування того хто опитує з респондентом.
### Незалежний експерт

**Незалежний експерт** - фізична особа, яка має відповідний рівень кваліфікації, спеціальні знання і на замовлення заявника здійснює наукову чи
науково-технічну експертизу та відповідає перед заявником за достовірність і повноту аналізу, обґрунтованість
рекомендацій відповідно до вимог завдання заявника на проведення експертизи і не є автором, дослідником об'єкта
експертизи.
### Експертне оцінювання та його методи 

**Експертні методи** - методи, засновані на думках експертів у даній галузі знань з наступною обробкою отриманих результатів
з метою виявлення основних критеріїв і тенденцій, властивих об'єкту.

**Метод комісії**: передбачає проведення групою експертів дискусії для вироблення загальної думки щодо майбутньої
поведінки прогнозованих об'єктів.

**Метод Дельфі**: учасників просять висловити свої думки, обґрунтувати їх, а в кожному наступному турі опитування їм
видається нова, уточнена, інформація щодо висловлених думок, яку одержують в результаті розрахунку збігу думок за раніше
виконаними етапами роботи. Цей процес продовжується до практично повного збігу думок.

**Метод відстороненого оцінювання**: вибір оптимального незалежного рішення із числа висловлених експертами на нараді.

**Конференція ідей**: подібна до мозкового штурму, але відрізняється від нього темпом проведення нарад та дозволеною
короткою доброзичливою критикою ідей у формі реплік і коментарів. При цьому стимулюється поєднання кількох пропозицій,
фантазування, що сприяє підвищенню якості ідей.

### Анкета 

**Анкета** — перелік запитань і тверджень, представлений у вигляді стандартизованого за змістом і формою опитувальника,
що використовується як дослідницький інструмент у соціологічних, політологічних, психологічних, медійних та інших
дослідженнях — анкетуваннях. Анкета, яка містить такі дані, є інструментом проведення відповідних наукових досліджень,
робочим матеріалом для підсумкових узагальнень різного призначення. Видом анкети є, наприклад, листок обліку кадрів, що
заповнюється особою при працевлаштуванні.

Анкета призначена для самостійного опрацювання респондентом (заочне опитування) або для заповнення після вступного
інструктажу, проведеного анкетером (очне групове чи індивідуальне опитування).

**Структура**:

1) *Вступна частина* — містить дані, що ідентифікують саму анкету, а також настановні зауваги:
   • тема опитування, назва організації, що проводить дослідження;</br>
   • дата, час і місце проведення анкетування;</br>
   • звернення до респондентів;</br>
   • інструкції щодо заповнення та повернення анкети;</br>
   • вказівка на анонімність опитування та використання його результатів лише в наукових цілях.</br>

2) *Основна частина* — містить здебільшого три блоки запитань:
   • прості, нейтральні за змістом запитання, які вводять респондента в процес опитування, коло обговорюваних проблем,
   викликають у нього зацікавленість, формують психологічну установку на співробітництво;</br>
   • складніші і найважливіші запитання, що потребують аналізу, зосередженості, уваги;</br>
   • прикінцеві запитання, спрямовані на зняття психологічної напруженості в респондента, а також на переконання його в
   тому, що він долучився до суспільно корисної справи.</br>

3) *Класифікаційна частина* («паспортичка») складається з блоку запитань, що розкривають основні характеристики
   особистості респондента: соціально-демографічні, освітньо-професійні, етнічні, культурні (стать, вік, сімейний стан,
   умови і місце проживання, рідна мова, ставлення до релігії, рівень освіти та професійної підготовки, місце і стаж
   роботи тощо).   
   

4) *Завершальна частина* — містить подяку респондентові за участь у дослідженні. При розробці композиції анкети,
   зважають на те, що час на її заповнення не повинен перевищувати 40-50 хв.

### Класифікація анкет 
**Анкети класифікують за різними критеріями**

*За змістом і формою запитань:*</br>
• відкрита анкета — запитання поставлено у відкритій формі (респондент формулює власну відповідь — конкретні варіанти не надаються);</br>
• закрита анкета — запитання поставлено у закритій формі (респондент обирає найбільш підхожий варіант із переліку запропонованих);</br>
• комбінована анкета — скомбіновано відкриті та закриті запитання. 

*За способом і місцем заповнення:*</br>
• пряма анкета — заповнюють за місцем роботи (навчання, проживання) в присутності анкетера;</br>
• домашня анкета — заповнюють у домашніх умовах за відсутності анкетера. 

*За способом поширення:*</br>
• роздавальна анкета — анкету надають респонденту безпосередньо;</br>
• поштова анкета — анкету надсилають респонденту поштою;</br>
• пресова анкета — анкету публікують у друкованій газеті або журналі;</br>
• електронна анкета — анкету надають респонденту в цифровій формі (зокрема через мережу Інтернет). </br>
## Підходи та способи вирішення завдання

Постановка задачі: необхідно розробити та створити систему організації та управліннями експертів з можливістю подальшої
обробки отриманих даних. Виходячи з завдання для коректної роботи системи необхідно розробити та налаштувати
спеціалізовану базу даних, яка буду підтримувати всі необхідні функції та інструменти. База буде використана для
збереження всіх отриманих даних та швидкого доступу до них для обробки.

## Порівняльна характеристика існуючих засобів вирішення завдання

### [Google Forms](https://www.google.com/intl/ru_ua/forms/about/) ###

Google Forms - це безкоштовний інструмент опитування, яке дозволяє збирати інформацію від людей за допомогою
персоналізованих вікторин або опитувань. Потім ви можете підключити інформацію до електронної таблиці на Таблицях, щоб
автоматично записувати відповіді. Потім електронна таблиця заповнюється відповідями з вікторини або опитування в режимі
реального часу. Це робить Google Forms одним із найпростіших способів збереження даних безпосередньо в електронній
таблиці.

### [Yandex Forms](https://cloud.yandex.ru/services/form) ###

Yandex Forms – онлайн-інструмент для створення форм та збору інформації. За допомогою інструменту компанії можуть
створювати невеликі опитувальні форми для аналізу продуктів, збору заявок і отримання зворотного зв'язку. Форми мають
інтеграцію з Yandex Tracker, завдяки якій компанії зможуть автоматично створювати завдання на основі відповідей
опитаних.

### [Polys](https://ru.polys.me/) ###

Polys - система онлайн-голосувань на основі технології блокчейн та прозорих криптоалгоритмів. Місія — змінити
традиційний спосіб голосування та перевести вибори до Інтернету. Допомогти урядам країн, керівництвам підприємств,
освітнім установам та іншим співтовариствам позбутися паперової роботи та проводити ефективні вибори онлайн.

### [SurveyJS](https://surveyjs.io/) ###

Безкоштовна бібліотека веб-розробок, за допомогою якої можна створювати повністю налаштовані опитування, форми та
вікторини, які можна легко інтегрувати у ваші онлайн-портали чи додатки.

### [Система “ОСА”](https://oca.com.ua/) ###

ОСА - технології обробки і аналізу соціологічних і маркетингових досліджень.</br></br>


| Вимога               |                 Критерій                 | Google Forms | Yandex Forms | Polys  | SurveyJS | Система “ОСА” |
|:---------------------|:----------------------------------------:|:------------:|:------------:|:------:|:--------:|:-------------:|
| **Функціональність** |
|                      |           Створення опитування           |      ✓       |      ✓       |   ✓    |    ✓     |       ✘       |
|                      |             Збір статистики              |      ✓       |      ✓       |   ✓    |    ✓     |       ✓       |
|                      |       Шаблони у відкритому доступі       |      ✓       |      ✓       |   ✓    |    ✓     |       ✘       |
|                      |          Редагування опитування          |      ✓       |      ✓       |   ✓    |    ✓     |       ✘       |
|                      |           Задавання дедлайнів            |      ✓       |      ✓       |   ✓    |    ✓     |       ✓       |
| **Зручність**        |
|                      | Використання без попередньої реєстрації  |      ✘       |      ✘       |   ✘    |    ✓     |       ✘       |
|                      |  Використання без попередньої установки  |      ✓       |      ✓       |   ✓    |    ✓     |       ✘       |
|                      |         User-friendly інтерфейс          |      ✓       |      ✓       |   ✓    |    ✓     |       ✘       |
|                      |            Кросплатформеність            |      ✓       |      ✓       |   ✓    |    ✓     |       ✓       |
|                      |              Багатомовність              |      ✓       |      ✓       |   ✘    |    ✘     |       ✓       |
|                      |          Зручні гарячі клавіші           |      ✓       |      ✓       |   ✓    |    ✓     |       ✘       |
|                      | Наявність всього функціоналу безкоштовно |      ✓       |      ✓       |   ✘    |    ✘     |       ✓       |
|                      |             Мобільна версія              |      ✓       |      ✓       |   ✓    |    ✓     |       ✘       |
|                      |          Гайд або документація           |      ✓       |      ✓       |   ✓    |    ✓     |       ✓       |
| **Надійність**       |
|                      |  Конфіденційність приватної інформації   |      ✓       |      ✓       |   ✓    |    ✓     |       ✓       |
|                      |       Регулярні оновлення системи        |      ✓       |      ✓       |   ✓    |    ✓     |       ✓       |
| **Продуктивність**   |
|                      |           Швидкість інтерфейсу           |      ✓       |      ✓       |   ✓    |    ✓     |       ✓       |
|                      |            Стійкість до збоїв            |      ✓       |      ✓       |   ✓    |    ✓     |       ✓       |
|                      |           Безлімінті відповіді           |      ✓       |      ✓       |   ✓    |    ✓     |       ✓       |
| **Підтримка**        |
|                      |            Зворотній зв’язок             |      ✓       |      ✓       |   ✓    |    ✓     |       ✓       |
|                      |                   FAQ                    |      ✓       |      ✓       |   ✓    |    ✓     |       ✘       |

## Висновки

Переглянувши та порівнявши характеристики популярних сервісів для створення експертних опитувань, можна дійти висновку,
що на сьогоднішній день найпоширенішим та найбільш придатним до використання серед них є Google Forms. Причиною цьому є
всесвітня розповсюдженість компанії "Google" та наявність доступного, простого інтерфейсу, що зрозумілий кожному.
Незважаючи на те, що Polys і SurveyJS можуть похизуватись досконалішим інструментарієм та швидшим зворотнім
зв'язком, вони не мають широкої популярності, адже більшість опцій цих сервісів є платними. 

Детально проаналізувавши
характеристики існуючих опитувальних сервісів, ми розуміємо, що велика кількість систем для організації та управління
експертними опитуваннями з поданого нами списку є достатньо зручними у використанні та функціональними, однак у кожному
з них присутні певні мінуси. Беручи за основу вже існуючі опитувальники, ми створимо свій сервіс, який буде досконалішим
та відповідатиме своїм функціоналом ширшому запиту користувачів.

## Посилання

[Google Forms](https://www.google.com/intl/ru_ua/forms/about/)</br>
[Yandex Forms](https://cloud.yandex.ru/services/form)</br>
[Polys](https://ru.polys.me/)</br>
[SurveyJS](https://surveyjs.io/)</br>
[Система “ОСА”](https://oca.com.ua/)</br>
[Опитування](https://uk.wikipedia.org/wiki/%D0%9E%D0%BF%D0%B8%D1%82%D1%83%D0%B2%D0%B0%D0%BD%D0%BD%D1%8F)</br>
[Експерт](https://ips.ligazakon.net/document/TM047084)</br>
[Методи](http://socio.125mb.com/vidyi-ekspertnogo-oprosa-17665.html)</br>
[Анкета](https://vue.gov.ua/%D0%90%D0%BD%D0%BA%D0%B5%D1%82%D0%B0)</br>
[Класифікація анкет](http://sewiki.ru/%D0%AD%D0%BA%D1%81%D0%BF%D0%B5%D1%80%D1%82%D0%BD%D0%BE%D0%B5_%D0%BE%D1%86%D0%B5%D0%BD%D0%B8%D0%B2%D0%B0%D0%BD%D0%B8%D0%B5)
